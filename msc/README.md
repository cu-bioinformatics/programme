# Informace k předmětům


## Předměty zajišťované zahraničními partnery

V rámci magisterského programu existují 2 předměty, které jsou zajišťovány zahraničními pracovišti - konkrétně [Max Planck Institute of Molecular Cell Biology and Genetics Dresden (MPI-CBG)](https://www.mpi-cbg.de/) a [EMBL Heidelberg](https://www.embl.org/sites/heidelberg/). Tyto předměty jsou aktuálně zajišťovány online. Jedná se o:

- [Analytické metody v nádorové a populační genomice a transkriptomice](https://is.cuni.cz/studium/predmety/index.php?do=predmet&kod=MB151P113E) (EMBL Heidelberg)
- [Časoprostorové modelování a simulace biologických systémů](https://is.cuni.cz/studium/predmety/index.php?do=predmet&kod=MB151P115E) (MPI-CBG) 


# Diplomová práce

## Cíl

Na rozdíl od bakalářské práce, je každá diplomová prace implementační, tj. řeší nějaký problém. Problém je vhodné přesně definovat. Cílem je vždy vývoj algoritmu, softwaru nebo softwarové pipeliny (obecně dále říkejme nástroj). Součástí práce je pak analýza dat za pomoci vyvinutého nástroje, včetně vyhodnocení a interpretace výsledků. Je nutné tedy se zajímat a dobře pochopit biologický problém, který motivuje vývoj nového nástroje a v kontextu tohoto problém nástroj vyhodnotit. Je také třeba vysvětlit, jak se vyvinutý nástroj vztahuje k existujícím nástrojům v dané oblasti (tj. vyvinout něco jenom pro to, aby něco vzniklo není cílem diplomové práce). Zároveň je třeba zdůraznit, že validním výstupem práce nejsou pouze pozitivní výsledky, ale i negativní výsledky, které je ovšem třeba doplnit interpretací (to platí ostatně i o pozitivních výsledcích). 

## Zásady pro vypracování magisterské práce

#### Rozsah textové části práce

Rozsah diplomové práce není omezený. Typicky práce mívají 60-80 A4 stran + citace, ale není to pravidlo. Práce obvykle obsahuje literární přehled studované tématiky, popis použitých dat (je vhodné evidovat unikátní identifikátory pozítých dat, aby bylo možné data reprodukovat), popis použitých metod. Významnou součástí jsou výsledky, které popisují výsledky pozitivní i negativní. Na výsledky navazuje obsáhlá diskuse a to jak diskuse toho, kde by mohly být možné vysvětlení vašich výsledků (zvlášť pokud jsou překvapivé), tak diskuse s existující literaturou. V diskusi autorka/autor prokáží, že jsou schopni kriticky zjodnotit výsledky své práce. Práci zakončuje shrnutí odvedené práce s popisem možného pokračování projektu.


#### Témata, zdrojový kód a formát práce

Zde platí totéž, co pro [bakalářskou práci](../bc/README.md#bakalářská-práce) 

## Harmonogram

Téma diplomové práce by mělo být ve shodě se školitelem zadáno do SIS nejpozději okolo konce prosince 1. ročníku magisterského studia. Oficiální termín zápisu je později, nicméně dřívější termín umožňuje prezentovat téma v rámci [bioinformatického semináře](https://bioinformatics.cuni.cz/seminar). Prezentace v rámci semináře jsou pak skvělou možností, jak dostat feedback ohledně metod a postupů a mohou tak výrazně usnadnit proces obhajoby diplomové práce.

## Obhajoba práce
Zde platí totéž co pro [bakalářskou práci](../bc/README.md#obhajoba) 

# Státní závěrečná zkouška

Státní závěrečná zkouška se skládá ze tří okruhů: biologie, informatika, bioinformatika. V každém z okruhů se předpokládá znalost na úrovni bakalářské státní závěrečné zkoušky a konkretně jsou pak otázky pokládány v rozsahu povinných předmětů. Tj. například v informatice můžou být kladeny otázky na strojové učení, ale i třeba aplikované diferenciální rovnice. Zkouška trvá zhruba 45 minut.



